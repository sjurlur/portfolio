---
layout: project
title:  "Helsedirektoratet.no / medisinke retningslinjer"
dateFrom: 2014-09-01
dateTo: 2014-12-01
---
Nasjonale medisinske retningslinjer skulle over fra word og pdf format og inn i en nasjonal database for å kunne vises av ulike applikasjoner og nettsteder. Det ble derfor utviklet ett REST-API for skriving og uthenting av data til blant annet helsedirektoratet.no og elektroniske pasientjournaler. 

Sjur sin rolle i prosjektet var å utvikle ett verktøy for forfattere, slik at de enkelt kan skrive retningslinjer og få de inn i databasen. Verktøyet inkluderte også en forhåndsvisning av hvordan innholdet ville se ut når det ble publisert. Under arbeidet brukte han ett vidt spekter av teknikker, fra interaksjonsdesign og miniworkshops med brukere av systemet, til high-fidelity prototyping med Twitter Bootstrap som rammeverk. 

Sjur laget også en designprototype av helsedirektoratets visning av medisinske retningslinjer med innhold hentet fra APIet. Han jobbet tett sammen med grafisk designer og utviklet en prototype med reelt innhold som brukere la inn i forfatterverktøyet. Dette gjorde at prosjektet fikk testet hvordan designet fungerte med forskjellige typer reelt innhold. Prosjektet stilte høye krav til universell utforming og at nettsidene skulle være responsive. Disse sidene blir en del av helsedirektoratet.no som lanseres i desember 2014. 
